# -*- mode: mandoku-view; -*-
#+TITLE: 高氏三宴詩集
#+DATE: 2015-08-25 00:30:48.808190
#+PROPERTY: ID KR4h0007
#+PROPERTY: BASEEDITION WYG    
#+PROPERTY: JUAN 香山九老詩
<pb:KR4h0007_WYG_007-1a>¶
欽定四庫全書¶
　香山九老詩¶
　　　胡　杲¶
閒居同㑹在三春大抵愚年是出羣霜鬢不嫌杯酒興¶
白頭仍愛玉罏薫徘徊玩柳心猶徤老大看花意却勤¶
鑿落滿斟判酩酊香囊高掛甚氤氲搜神得句題紅紙¶
望景長吟對白雲今日交情何不替齊年同侍聖明君¶
　　　吉　皎¶
<pb:KR4h0007_WYG_007-1b>¶
休官罷任已閒居林苑園亭興有餘對酒最宜花藻發¶
邀歡不厭柳條初低腰醉舞垂緋袖擊筯謳歌任褐裙¶
寧用管絃來合雜自親松竹且清虚飛觥酒到須先酌¶
賦咏詩成不住書借問商山賢四皓不知此後更何如¶
　　　劉　貞¶
垂絲今日幸同筵朱紫居身似大年賞景尚知心未退¶
吟詩猶覺力完全閒庭飲酒當三月在席揮毫象七賢¶
山茗煑時秋露碧玉杯斟處綵霞鮮臨堦花笑如歌妓¶
<pb:KR4h0007_WYG_007-2a>¶
傍竹松聲當管絃雖未學窮生死訣人間豈不是神仙¶
　　　鄭　豦¶
東洛幽閒日莫春邀歡皆是白頭賔官班朱紫多相似¶
年紀高低次第匀聨句每言松竹意停杯多説古今人¶
更無外事來心肺空有清虚入思神醉舞兩回迎歡酒¶
狂歌一曲㑹娯身今朝何事偏情重同作明時列任臣¶
　　　盧　貞¶
三春已盡洛陽宫天氣初晴景象中千朶嫩桃迎曉日¶
<pb:KR4h0007_WYG_007-2b>¶
萬株隨柳逐和風非論官位皆相似及至年高亦共同¶
對酒歌聲猶覺妙玩花詩思豈能窮先時共作三朝貴¶
今日相逢七老翁但願緑&KR0812;長滿酌烟霞萬里㑹應通¶
　　　張　渾¶
幽亭春盡共為歡印綬居身是大官遁跡豈勞登逺岫¶
垂絲何必坐溪磻詩聨六韻應猶易酒飲三杯未覺難¶
每況襟懷同宴㑹共將心事比波瀾風吹野柳垂羅帶¶
日照庭花落綺紈此席不煩鋪錦帳斯筵堪作畫圖看¶
<pb:KR4h0007_WYG_007-3a>¶
　　　白居易¶
七人五百八十四拖紫紆朱垂白鬚囊裏無金莫嗟嘆¶
罇中有酒且歡娯吟成六韻神還壯飲到三杯氣尚麄¶
嵬峨狂歌教婢拍婆娑醉舞遣孫扶天年高邁二疏傅¶
人數多于四皓圖除却三山五天竺人間此㑹且應無¶
　　附¶
　　　狄兼謨¶
得老加年誠可喜當春對酒亦宜歡心中别有歡喜事¶
<pb:KR4h0007_WYG_007-3b>¶
開得龍門八節灘¶
　　　盧　貞¶
眼暗頭旋耳重聴唯餘心口尚醒醒今朝歡喜縁何事¶
禮徹佛名百部經¶
　¶
　¶
　¶
　香山九老詩¶
