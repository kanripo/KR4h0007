# -*- mode: mandoku-view; -*-
#+TITLE: 高氏三宴詩集
#+DATE: 2015-08-25 00:30:48.785400
#+PROPERTY: ID KR4h0007
#+PROPERTY: BASEEDITION WYG    
#+PROPERTY: JUAN 香山九老詩序
<pb:KR4h0007_WYG_005-1a>¶
香山九老詩序¶
㑹昌五年三月二十四日胡吉劉鄭盧張等六人皆多¶
年夀余亦次焉於東都敝居履道坊内合尚齒之㑹七¶
老相顧既醉且歡静而思之此㑹希有因各賦七言六¶
韻詩一章以記之或傳諸好事者其年夏又有二老年¶
貌絶倫同歸故鄉亦來斯㑹續命書姓氏年齒冩其形¶
貌于圖右與前七老題為九老圖仍以一絶贈之云雪¶
作須眉雲作衣遼東華表暮雙歸當時一鶴猶希有何¶
<pb:KR4h0007_WYG_005-1b>¶
況今逢兩令威二老乃洛中遺老李元爽年一百三十¶
六禪僧如滿歸洛年九十五時祕書狄兼謨河南尹盧¶
貞以老未七十雖與㑹而不及列¶
