# -*- mode: mandoku-view; -*-
#+TITLE: 高氏三宴詩集
#+DATE: 2015-08-25 00:30:48.753934
#+PROPERTY: ID KR4h0007
#+PROPERTY: BASEEDITION WYG    
#+PROPERTY: JUAN 卷下
<pb:KR4h0007_WYG_003-1a>¶
欽定四庫全書¶
　髙氏三宴詩集巻下¶
　　　　　　　　　　　　唐　髙正臣　輯¶
　　上元夜宴效小庾體并序¶
　　　長孫正隠¶
九谷帝畿三川奥域交風均露上分朱鳥之躔泝洛背¶
河下鎖蒼龍之闕多近臣之第宅即瞰銅街有貴戚之¶
樓臺自連金苑美人競出錦帳如霞公子交馳雕鞍似¶
<pb:KR4h0007_WYG_003-1b>¶
月同㳺洛浦疑尋稅馬之津争渡河橋似向牽牛之渚¶
實昌年之樂事令節之佳逰者焉凡六人同用春字為¶
韻¶
　　　髙正臣　詩闕¶
　¶
　¶
　　　崔知賢¶
今夜啟城闉結伴戯芳春鼔聲撩亂動風光觸處新月¶
<pb:KR4h0007_WYG_003-2a>¶
下多逰騎燈前饒㸔人觀樂無窮已歌舞達明晨¶
　　　韓重宣¶
他鄉月下人相伴㸔燈輪光隨九華出影共百枝新歌¶
鐘盛北里車馬沸南隣今宵何處好惟有洛城春¶
　　　髙　瑾¶
初年三五夜相知一兩人連鑣出巷口飛轂下池濱燈¶
光恰似月人面併如春遨逰終未已相歡待日輪¶
　　　長孫正隠¶
<pb:KR4h0007_WYG_003-2b>¶
薄晩嘯逰人車馬亂驅塵月光三五夜燈熖一重春烟¶
雲迷北闕簫管識南隣洛城終不閉更出小平津¶
　　　陳嘉言¶
今夜可憐春河橋多麗人寳馬金為絡香車玉作輪連¶
手窺潘掾分頭㸔洛神重城自不掩出向小平津¶
　¶
　¶
　髙氏三宴詩巻下¶
